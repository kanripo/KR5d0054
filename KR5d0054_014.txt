# -*- mode: mandoku-view -*-
#+TITLE: 山海經
#+DATE: 2015-09-11 04:02:15
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 14
<pb:KR5d0054_SBCK_014-1a>
大荒東經第十四　郭氏傳
東海之外大壑(詩含神霧曰東注無底之谷/謂此壑也離騷曰降土大壑)少昊之
國(少昊金天氏/帝摰之號也)少昊孺帝顓頊於此(孺義/未詳)棄其琴瑟
(言其壑中/有琴瑟也)有甘山者甘水出焉生甘淵(水積則/成淵也)
大荒東南隅有山名皮母地丘
東海之外大荒之中有山名曰大言日月所出有波
谷山者有大人之國(⬤永嘉二年有鶖鳥集于始安/縣南廿里之鷔陂中民周虎張)
(得之木矢貫之鐵錄其長六尺有半以箭計之其射/者人身應長一丈五六尺也又平州别駕髙會語云)
(倭國人甞行遭風吹度大海外見一國人皆長丈餘/形狀似胡盖是長翟别種箭殆將從此國来也外傳)
<pb:KR5d0054_SBCK_014-1b>
(曰焦僥人長三尺短之至也長者不過十丈數之極/也案河圖玉版曰從崑崙以北九萬里得龍伯國人)
(長三十丈生萬八千歳而死從崑崙以東得大秦人/長十丈皆衣帛從此以東十萬里得佻人國長三十)
(丈五尺從此以東十萬里得中秦國人長一丈穀梁/傳曰長翟身横九畆下其頭眉見於軾即長一丈人)
(也秦時大人見臨兆身長五丈脚跡六尺凖/斯以言則此大人之長短未可得限度也)
有大人之市名曰大人之堂(亦山名形扶如堂室耳大/人時集㑹其上作市肆也)
有一大人踆其上張其兩耳(踆或作俊皆古蹲字/莊子曰踆於㑹稽也)
有小人國名靖人(詩含神霧曰東北極有人長九寸/殆謂此小人也或作竫音同)
神人靣獸身名曰犁⬤之尸(⬤音/靈字)
有潏山楊水出焉(音如譎/詐之譎)
<pb:KR5d0054_SBCK_014-2a>
有蒍國黍食(言此國中惟有黍/榖也蒍音口偽反)使四鳥虎豹熊羆
大荒之中有山名曰合虚日月所出有中容之國帝
俊生中容(俊亦舜字/假借音也)中容人食獸木實(此國中有赤/木玄木其華)
(實葉見吕/氏春秋)使四鳥豹虎熊羆
有東口之山有君子之國其人衣冠帶劔(亦使虎豹/好謙譲也)
有司幽之國帝俊生晏龍晏龍生司幽司幽生思士
不妻思女不夫(言其人直思感而氣通無配合而生/子此莊生所謂白鵠相視眸子不運)
(而感風化/之⬤也)食黍食獸是使四鳥有大阿之山者
大荒中有山名曰明星日月所出
<pb:KR5d0054_SBCK_014-2b>
有白民之國帝俊生帝鴻帝鴻生白民白民銷姓黍
食使四鳥虎豹熊羆(又有乘黄獸乘/之以致壽考也)
有青丘之國有狐九尾(太平則出/而為瑞也)有柔僕民是維嬴
土之國(蠃猶沃衍/也音盈)有黑齒之國(齒如/漆也)帝俊生黑齒(聖/人)
(神化無方故其後世所降育多有殊⬤異狀/之人諸言生者多謂其苖裔未必是親所産)姜姓黍
食使四鳥有夏州之國有盖余之國有神人八首人
靣虎身十尾名曰天吴(水/伯)
大荒之中有山名曰鞠陵于天(音/菊)東極離瞀(三山名/也音榖)
(神/瞀)日月所出名曰折丹(人)東方曰折(單吁/之)來風曰俊
<pb:KR5d0054_SBCK_014-3a>
(未詳來風/所在也)處東極以出入風(言此人⬤節宣/風氣時其出入)
東海之渚中(渚/島)有神人面鳥身珥兩黄蛇(以蛇/貫耳)踐兩
黄蛇名曰禺䝞黄帝生禺⬤禺⬤生禺京(即禺/彊也)禺京
處北海禺⬤處東海是惟海神(言分治一海而為/神也⬤一本作號)
有招揺山融水出焉有國曰玄股(自髀以/下如漆)黍食使四
鳥有困民國勾姓而食有人曰王亥兩手操鳥方食
其頭王亥託于有易河伯僕牛(河伯僕牛皆人姓名/託寄也見汲郡竹書)
有易殺王亥取僕牛(竹書曰殷王子亥賔于有易而/滛焉有易之君綿臣殺而放之)
(是故殷王甲㣲假師于河伯以/伐有易滅之遂殺其君綿臣也)河念有易有易潜出
<pb:KR5d0054_SBCK_014-3b>
為國於獸方食之名曰揺民(言有易本與河伯友善/王甲徴殷之賢王假師)
(以義伐罪故河伯不得不助滅之暨而/哀念有易使得潛化而出化為揺民國)帝舜生戯戯
生揺民海内有兩人(此乃有易/所¶化作也)名曰女丑(即女丑之/尸言其變)
(化無常也然則一以渉化津而遯神域者亦無徃/而不之觸感而寄迹矣范蠡之倫亦聞其風者也)女
丑有大⬤(廣千/里也)
大荒之中有山名曰孽揺頵羝上有扶木柱三百里
其葉如芥(柱猶起高也/葉似芥菜)有谷曰温源谷(温源即/湯谷也)湯谷
上有扶木(扶桑/在上)一日方至一日方出(言交㑹/相代也)皆載於
烏(中有三/足烏)有神人面犬耳獸身珥兩青蛇名曰奢比
<pb:KR5d0054_SBCK_014-4a>
尸有五彩之鳥相郷棄沙(未聞/沙義)惟帝俊下友(亦未/聞也)帝
下兩壇彩鳥是司(言山下有舜二/壇五彩鳥主之)
大荒之中有山名曰猗天蘇門日月所生有壎民之
國(音如諠/譁之諠)有綦山(音/忌)又有揺山有䰝山(音如釡/甑之甑)又有
門戸山又有盛山又有待山有五彩之鳥
東荒之中有山名曰壑明俊疾日月所出有中容之
國東北海外又有三青馬三騅(馬蒼白雜/毛為騅)甘華爰有
遺玉三青鳥三騅視肉(聚肉/有眼)甘華甘柤百榖所在(言/自)
(生/也)
<pb:KR5d0054_SBCK_014-4b>
有女和月母之國有人名曰(音/婉)北方曰　來之風
曰¶⬤(言亦有兩/名也音剡)是處東極隅以止日月使無相間出
没司其短長(言/主察日月出入不令/得相間錯知景之短長)
大荒東北隅中有山名曰凶犁土丘應龍處南極(應/龍)
(龍有翼/者也)殺⬤尤與夸父(⬤尤作/兵者)不得復上(應龍遂/住地下)故
下數旱(上無復作/⬤者故也)旱而為應龍之狀乃得大雨(今之/土龍)
(本此氣應自然⬤/感非人所⬤為者)
東海中有流波山入海七千里其上有獸状如牛蒼
身而無角一足出入水則必風雨其光如日月其聲
<pb:KR5d0054_SBCK_014-5a>
如雷其名曰䕫黄帝得之以其皮為皷橛以雷獸之
骨(雷獸即雷神也人面龍/身皷其腹者橛猶擊也)聲聞五百里以威天下
<pb:KR5d0054_SBCK_014-5b>
